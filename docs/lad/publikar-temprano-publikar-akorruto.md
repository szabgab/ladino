---
lang: lad
date: 2022.05.29
---
# Publikar temprano, publikar akorruto

Kuando keres eskrivir un livro,  lavoras muncho, i amostras el livro a algunos amigos i personas profesionales komo redaktores.
 
Kuando el livro est pronto,  lo publikas.

Todo el proseso puede tomar algunos mezes o afilu algunos anyos.

De la misma manera se  dezvelopan aplikasiones i sitios del internet.
 
El problem kon esta manera es ke asta la publikasion ningunos resiven la valor de tu lavoro.
 
Kon produktos de programasion i kon produktos elektronikos se puede uzar otra manera.

En los ultimos 10-30 anyos mas i mas personas empesaron a uzar la idea ke tenemos en el titulo:

Publikar temprano, Publikar akorruto (frekuentemente.)
 
La idea es lavorar un poko i kuando tienes el produkto mas chiko ke ya puede ser de valor,  lo publikas.
 
De esta manera tambien kreas un kamino rapido para korijar yerros i para publikar una mueva version del produkto.
 
Despues kada dia o kada unos kuantos dias puedes amijorar el produkto i publikar la version mueva.
 
No tienes ke preokuparte muncho por yerros porke puedes korijarlos muy rapidamente.

Esta es la manera ke yo uzo para krear el [diksionaryo Ladino en linea](https://diksionaryo.szabgab.com/).
 
Lo publiki 2 mezes antes i kada dia adjusti algunas palavras o algunas frazas.
 
Kada algunos dias  tambien lavoro sovre la aplikasion del diksionaryo i no solo sovre los datos.

Tambien resivi ayuda de algunas personas, por egzempio de Moshe Gormez kon traduksiones al turko i fransez i de Viviane Behar kon traduksiones al portugez.
 
Sus kontribusiones yegan al sitio en unos kuantos minutos desde ke yo las resivo i los puedo adjustar a los arkivos del diksionaryo.
 
