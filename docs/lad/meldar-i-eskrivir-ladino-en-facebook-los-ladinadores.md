---
lang: lad
date: 2022.05.13
---
# Meldar i eskrivir Ladino en Facebook: Los Ladinadores

Para amijorar tu konosimiente de ladino tienes ke meldar i eskrivir muncho.

Unos de los lugares mijores es la Ladinokomuntia ande ay moderadores ke korijan tus yerros.
Ma este grupo uza email i ay personas ke preferan otras maneras.
Por egzempio grupos en Facebook.


En Facebook ay varios pajinas i grupos de ladino. Yo tengo una [lista de varios grupos](https://ladino.szabgab.com/en/ladino-on-facebook).

El grupo mas grande i mas aktivo de ladino avlantes es ["Los Ladinadores" en Facebook](https://www.facebook.com/groups/ladinadores) kon 4,600 miembras i miembros.

El fondador i administrador del grupo es Dr Aldo Sevi, unos de los moderadores de [Ladinokomunita](https://ladinokomunita.groups.io/).

En este grupo eskriven solo en ladino i si una persona aze un yerro Aldo manda korreksiones en la repuesta.



El grupo tambien tiene un [trezoro de afishes](https://www.facebook.com/groups/ladinadores/learning_content) kon listas de palavras, konjugasiones de verbos.
Ay tambien algunos tekstos para varias niveles de ladino-avlantes.


En el numero 25 de los [Enkontross de Alhad](https://esefarad.com/TV/) en 14 fevrero 2021 el musafir del Liliana Benveniste fue Dr Aldo Sevi.
Es [un filmiko](https://youtu.be/USm8YXO0s6g?rel=0) muy interesante sovre los fondos de Aldo Sevi i la istoria de Los Ladinadores
i de [Aki Yerushalayim](https://yerushalayimaki.wixsite.com/ladino/), la revista ande Aldo es shefe redaktor

Una punta interesante, el grupo tenia 966 miembros en el tiempo del enkontros (2021.02.14) i tiene 4,642 miembros oy (2022.05.12).
